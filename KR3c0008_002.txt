# -*- mode: mandoku-view -*-
#+TITLE: 棠陰比事
#+DATE: 2015-09-23 10:10:23
#+PROPERTY: JUAN 2

<md:KR3c0008_SBCK_002-7a>¶文成括書
<pb:KR3c0008_WYG_000-24b>
唐張鷟為河陽尉有吕元偽作倉督馮忱書¶盗糶倉粟
忱不認而元執之堅張乃取元告¶狀用紙貼兩頭唯留
二字問是汝書曰非乃去貼¶即是元狀先决五十又貼
詐為馮忱書留二¶字問之乃曰是及去貼乃詐書也元
於是¶伏罪
　　御史失狀
唐李靖為岐州刺史或告其謀反高祖命御史往案之
御史知其誣請與告事者偕行行數驛御史詐稱失去
<pb:KR3c0008_WYG_000-25a>
原狀驚懼異常乃祈告事者别䟽一狀比驗乃與原狀
不同即還以聞高祖大驚告事者伏誅
　　王珣辨印
少師王珣知昭州日有誣告偽為州印文書獄久不决
吏以印文不類珣索景德舊牘視其印文則無少異誣
者乃伏盖其文書乃景德時者
　　方偕主名
方偕大卿為御史臺推直官日澧州逃卒與富民有仇
<pb:KR3c0008_WYG_000-25b>
誣以嵗殺人十二祭磨駝神獄久不决詔偕就鞫之偕
命告人䟽所殺主名尋訪考驗尚多無恙其事遂白
　　至逺憶姓
唐李至逺典選疾令史受賕多所黜易吏亦斂手有王
忠者被黜放而吏乃謬書士姓欲擬訖增成之至逺曰
調者三萬人無士姓者此决王忠也吏伏罪
　　蘓請祔柩
蘓寀為大理寺詳斷官時有父卒而母嫁後聞母死已
<pb:KR3c0008_WYG_000-26a>
葬乃盗其柩而祔於父法當死宷獨曰子盗母柩納於
父墓豈可與發塚取財者比上請得减死
　　賈廢追服
侍讀賈黯判流内銓時益州推官乘澤在蜀三年不知
其父死及代還銓吏不為入選始去發喪既除服且求
磨勘黯曰澤與父不通問者三年借非匿喪是豈為孝
卒使坐廢田里
　　程簿舊錢
<pb:KR3c0008_WYG_000-26b>
程伯淳察院初為京兆鄠縣簿民有借兄之宅居者發
地藏錢兄之子訴曰父所藏也令言無證佐何以决之
伯淳曰此易辨耳問兄之子曰爾父所藏錢幾年矣曰四
十年彼借宅居幾何時矣曰二十年矣即遣吏取錢
十千視之謂借宅者曰今觀所鑄錢不五六年間即徧
天下此錢皆爾未借居前所鑄何也其人遂服
　　孫甫舂粟
待制孫甫為華州推官日州倉粟惡吏當追陪錢數百
<pb:KR3c0008_WYG_000-27a>
萬轉運使李紘以吏屬甫甫乃令取斗米舂之可棄者
十纔一二又試之亦然吏遂得弛繫所陪錢纔數十萬
而已紘因薦甫遷職
　　孫登比彈
呉志孫權長子登嘗出有彈丸飛過令左右求之見一
人操彈佩丸咸以為是詞對不伏從者請捶之登不聽
使求前所過彈丸比之不類遂釋之
　　傅令鞭絲
<pb:KR3c0008_WYG_000-27b>
傅季珪為山隂令有賣糖賣針者争一絲團訴於縣乃
令掛絲於壁鞭之有少鐵屑乃罰賣糖者
　　孫亮驗蜜
呉孫亮因食梅使黄門索蜜黄門素怨藏吏乃以䑕屎
投其中啓言藏吏不謹亮即呼吏吏以蜜瓶入問曰既盖
而復油紙覆之無縁有此黄門必有求於爾耳吏叩頭曰
彼嘗求貸而臣不與亮曰决為此也乃令破䑕屎亮笑
曰若䑕屎先在其中當中外俱濕今内燥乃枉耳於是
<pb:KR3c0008_WYG_000-28a>
黄門服罪¶
　　司空省書
漢沛郡民家貲二十餘萬一男纔數歲失其母有一女
不賢其父病困呼族人為遺書令悉以財屬女但遺一
劍云兒年十五以此付之其後又不與兒乃訟之太守
司空何武省其書顧謂掾吏曰女性强梁婿復貪鄙畏
害其兒且俾與女實寄之耳夫劍者所以决斷限年十
五者度子智力足以自居或聞州縣得以申理其用慮
<pb:KR3c0008_WYG_000-28b>
深逺如是乃悉奪財還子
　　商原詐服
晉商仲堪為荆州牧有桂陽人王欽生二親久没詐服
衰麻言迎父喪府曹擬依律棄市商曰原律以二親生
存而横言死没情事悖逆固當棄市今欽生父母已殁
特誕妄耳遂免死
　　竇阻免喪
唐竇參初為奉元尉男子曹芬兄弟𨽻此軍醉暴其妹
<pb:KR3c0008_WYG_000-29a>
父救不止恚赴井死參當兄弟重辟衆請俟免喪參曰
父由子死若以喪延是殺父不坐皆殺之
　　次武各驅
周宇仲文字次武為趙王屬安固有任杜兩家各失牛
後有一牛兩家争之州郡不能决益州長史韓伯携曰
宇次武少年聰察可令决之仲文乃令兩家各驅牛羣
到放所得牛遂入任氏羣又使人㣲傷之任氏嗟惋杜
氏自若杜即服罪
<pb:KR3c0008_WYG_000-29b>
　　薛絹互争
漢時有人持縑入市遇雨以縑披覆後一人至求庇廕
因與一頭雨霽當别輙互争縑太守薛宣令斷縑各與
一半使騎吏聽之一云太守之恩一稱寃不已追問乃
伏
　　季珪鷄豆
傅季珪為山隂令有争鷄者季珪問鷄早何食一云豆
一云粟殺鷄破嗉有豆焉遂罰言粟者
<pb:KR3c0008_WYG_000-30a>
　　宗裔卷紬
蜀許宗裔典劍州有於燈下識認刦賊曉告吏捕之所
收贓惟繰絲紬卷不禁拷掠遂誣服送州囚言其物乃
是家有與失主互争即命取兩家繰絲車又問紬卷各
用何物為胎心一云杏核一云瓦子即開視之見杏核
仍以絲繩安於車&KR2343;量其小大亦是囚家物被刼者受
妄認之過廵捕吏伏考决之辜其枉遂雪
　　彥超虚盗
<pb:KR3c0008_WYG_000-30b>
五代慕容彦超善捕盗為鄆帥曰有庫在州中或以假
銀二錠質錢十萬彦超知之使主庫者出榜虚稱被盗
失所質銀鋌等物召人緝首不日間果有人來贖銀執
之伏罪
　　道讓詐囚
後魏高謙之字道讓為河隂令有人囊瓦石作金以詐
市馬者因而逃去詔令捕獲謙之乃枷一囚立於馬市
宣言詐市馬賊欲刑之宻遣人察市之私議者有人欣
<pb:KR3c0008_WYG_000-31a>
然曰無復憂矣遂執訊問悉獲其黨
　　裴命急吐
唐裴子雲為新鄉令部民王恭戍邉留牸牛六頭於舅
李璡家五年産犢三十頭恭還索牛李云二頭已死只
還四頭老牸恭訴之子雲送恭於獄令追盗牛者李璡
璡至子雲叱之曰賊引汝盗牛三十頭在汝莊上喚賊
共對乃以布衫籠恭頭立南墻下命璡即吐欵乃云三
十頭牛總是外甥牸牛所生實非盗得子雲去恭布衫
<pb:KR3c0008_WYG_000-31b>
令盡還牛却以五頭酬璡辛苦
　　柳設榜牒
周桞慶有胡家被刼莫知賊所鄰人被囚者衆慶謂可
以詐求之乃作匿名書多貼官門曰吾等共刼胡家徒
侣混雜終恐泄露今欲首伏恐不免誅若聽先首免罪
便欲來告慶乃復出免罪之榜居二日廣陵王欣家奴
面縛自告榜下因獲黨與甚衆
　　張鷟搜鞍
<pb:KR3c0008_WYG_000-32a>
唐張鷟為河陽縣尉有客驢韁斷并鞍失之捕急盗乃
夜放驢出而藏其鞍尉遂令客勿秣驢夜放之驢尋向
餵飼處去乃令搜其家於積草中得之人服其智
　　濟美鈎篋
唐閻濟美鎮江南有舟人載客貨客宻隠銀十錠於貨
中舟人潛窺之乃盗而沉於泊舟之所船夜發至鎮所
㸃閲不得遂執舟人而訴公曰載人盗物大略皆然乃
問昨宿何所曰去此百里浦&KR0412;中即令武士同往彼處
<pb:KR3c0008_WYG_000-32b>
江水中鈎之果得篋銀封署不動舟人服罪
　　崔黯搜帑
唐崔黯鎮湖南有惡少不為鄉里所容乃自髠鉗依佛
敎假托焚修幻誘愚俗積財萬計公初到懼事露乃投
牒請脫鉗歸俗公問曰爾教化三年所得㡬何曰旋得旋
用公曰費用造設幾何曰三千餘貫公曰給者既知納
者不記决有隠欺乃搜其積蓄有妻孥滿室遂劾其矯
妄之罪以財物施之貧下
<pb:KR3c0008_WYG_000-33a>
　　楊津獲絹
周楊津為岐州刺史有武功人齎絹三百匹去城十里
為賊所刼時有使者馳騎而至被刼人告之使者到州
以狀白之乃下敎曰有人着某色衣乗某色馬在城東
十里被殺若有家人可速來告有一老母行哭而至云
是己子於是收捕并絹俱獲
　　袁滋鑄金
唐李汧公鎮鳳翔屬邑有編氓耕田得馬蹄金一甕送
<pb:KR3c0008_WYG_000-33b>
於縣將送於州邑宰恐公藏失守貯於私庫信宿視之
乃土塊也以狀聞於府議者僉疑換之遂遣掾案其事
宰莫能明即以易金誣服窮其所藏或云糞土或云水
中汧公甚怒而公宴語其事時袁相國滋在幕中獨俯
首無語汧公詰之滋曰某甚疑此事有枉汧公乃俾移
其獄於郡命袁治之袁令閲甕間得土二百五十餘塊
遂於列肆索金鎔成土塊狀始及其半已有三百斤詢
其初乃二農夫以巨竹舁之計其數非二人以竹可舁
<pb:KR3c0008_WYG_000-34a>
度在路已化為土矣羣情太豁邑宰獲伸
　　孫寳秤饊
漢孫寳為京兆尹有賣鐶饊者今之鐶餅也於都市與
一村民相逢擊落皆碎村民陪認五十枚賣者堅稱三
百枚爭至無以證明公命别買一枚秤之乃都稱碎者
紐折分兩賣者乃服
　　韋臯劾財
唐韋臯鎮劒南日有逆旅停止大賈因病而酖之隠沒
<pb:KR3c0008_WYG_000-34b>
其財公知之又有北客蘓延得病而卒公使驗其簿籍
已被店主易置公乃㝷究經過宻勘於里屬詞多不同
遂劾同店者店主乃認隠欺數千貫與吏二十餘人分
之悉皆得罪由是劒南無横死之客
　　元膺擒轝
唐吕元膺鎮岳陽因出㳺見有喪轝駐道左男子五人
衰服而隨公曰逺葬則侈近葬則省此决奸計也因令
捜索之棺中皆兵刃曰欲謀過江掠貨假喪使渡者不
<pb:KR3c0008_WYG_000-35a>
疑耳公令劾之更有同黨數十已期集彼岸併擒付法
　　劉相鄰證
丞相劉沆知衡州日有大姓尹氏欲買鄰人田莫能得
鄰人老而子幼乃偽為<md:KR3c0008_SBCK_002-7b>¶劵及鄰人死即逐其子訟二十
年不得直沆至又訴尹氏出¶積歲户鈔為證沆曰若田
百頃户鈔豈特收此乎始為劵時嘗¶問鄰乎其人多在
可取為證尹不能對遂伏罪¶
　　韓參乳醫
<pb:KR3c0008_WYG_000-35b>
參政韓億知揚州時土豪李甲者兄死迫嫁其嫂因誣
其子為異姓以專其貲嫂歴訴於官甲輒賂吏使掠服
之億視舊牘未曾引乳醫為證一日盡召其黨以乳醫
視之衆乃無詞其寃遂白
　　桞寃瘖奴
唐桞渾為江西察判時僧有夜飲火其廬者歸罪瘖奴
軍候受財不詰獄具渾與其僚崔祐甫白奴寃於觀察
使魏少㳺促訊其僧僧乃首伏
<pb:KR3c0008_WYG_000-36a>
　　王扣狂嫗
大理王罕知鄆州時有狂嫗數邀訴事言無倫理從騎
屏逐之罕令引歸㕔事叩堦徐問嫗雖言語雜亂然時
有可采者乃是人之嫡妻無子其妾有子夫死為妾所
逐累訴不直因恚而狂罕為直其事盡以家貲與之
　　䖍俲思賢
沈括筆談云江南人好訟有一書名鄧思賢者作偽詞
狀法也始教以侮文侮文不可得則欺誣以取之欺誣
<pb:KR3c0008_WYG_000-36b>
不可得則求其罪以劾之鄧思賢人名也始傳此術遂
名其書村校中往往授生徒韓琚通判䖍州民有偽作
寃狀悲憤叫呼似若可信琚攝郡究其風俗考其枉直
莫之能欺民皆以為不寃琚魏公之兄終於轉運使
　按虔州今之贑州府也括熙寧中任知制誥去今四
　百年矣世道日漓刁民偽為寃狀以陷人者在在有
　焉貧弱有寃無處訴告者亦無地無焉受人財為人
　揑造寃苦詞情若鄧思賢者亦有之焉易訟卦彖曰
<pb:KR3c0008_WYG_000-37a>
　利見大人言訟者求辨曲直利見剛明中正之大人
　以决其所訟也康誥曰如保赤子言赤子未能言為
　父母者誠心求之則能得其心之所欲矣今之任民
　牧者民呼為父母居顯要者人呼為大人其可不思
　盡其心稱其名以上無負聖天子之委任下無負斯
　民之仰望乎
　　孝肅杖吏¶
包拯知開封有犯杖脊徒罪者吏受財與之約曰¶今見
<pb:KR3c0008_WYG_000-37b>
尹須使我責狀汝但號呼自辨我當與¶汝分罪各受杖
决既而引責囚如吏言分辨¶不已吏入大聲呼之曰但
受脊杖出去拯謂其招¶權捽吏杖之特寛囚罪亦令從
杖公知以此<md:KR3c0008_SBCK_002-8a>¶折吏勢不知乃為所賣弄也
　按元魯齋許文正公告世祖防欺之要備載是事且
　曰孝肅剛嚴峭直而卒為吏所賣盖在上者難於知
　下欲其不見欺也難矣¶今考孝肅由進士除大理評
　事出知建昌天¶長二縣拜監察¶御史歴三司判官改
<pb:KR3c0008_WYG_000-38a>
　工部員外直集賢院出知端瀛揚廬池五州四為<md:KR3c0008_SBCK_002-9b>¶京
　東陜西河北¶轉運使遷三司副使天章閣待制知諫
　院陞龍圖閣直學士知江寧府由江寧召拜京尹歴
　練不為¶不深聲望不為不重<md:KR3c0008_SBCK_002-11b>¶資稟不為不高然為吏
　人所賣若此况初學古入官之士乎桂氏載於篇中
　而愚特取以終編者盖欲讀者知所警也噫
　
　
<pb:KR3c0008_WYG_000-38b>
　
　
　
　
　
　
　
　棠隂比事
<pb:KR3c0008_WYG_000-39a>
欽定四庫全書
　棠隂比事附録
　　袁安别繫(所見既真必有此力量始/可也推之庶政皆冝若是)
袁安永平中守楚郡時楚王英謀逆詞連繫者數千人
安到郡不入府先案獄理其無明驗者條上出之府丞
掾吏皆爭以為阿附反虜法與同罪安曰如有不合太
守自當¶不以相及也遂分别具奏明帝感悟即報許得
出者四百餘家
<pb:KR3c0008_WYG_000-39b>
　　高柔察色(此正聽五詞之一騐也惟/虚心以待之則情狀可見)
高柔遷廷尉䕶軍營士竇禮近出不還營以為亡表言
沒其妻盈及男女為官奴婢盈稱寃自訟乃詣廷尉柔
問曰汝何以知夫不亡盈泣曰夫少單特養一老嫗為
母又哀兒女撫字不離非是輕狡不顧室家者柔重問
曰汝夫無仇乎對曰夫良善與人無仇又曰汝夫不與
人交財乎對曰嘗出錢與同營士焦子文久求不得時
子文適坐事繫獄柔¶乃見子文問所坐言次曰汝曾舉
<pb:KR3c0008_WYG_000-40a>
人錢否子文曰單貧初不敢舉人物也柔察¶子文色動
遂曰汝適舉竇禮錢何言不舉邪子文怪事露應對不
及柔¶曰汝已殺禮宜早服子文<md:KR3c0008_SBCK_002-12a>¶於是¶¶¶¶¶¶叩頭具道本末柔
遣吏卒承子文詞掘得尸詔書復盈母子為平民抵子
文罪
　　崔公仁恕(必養得此等志量然/後可决大獄臨大事)
唐崔仁師貞觀初遷殿中侍御史時青州有男子謀逆
有司捕支黨纍係填獄詔仁師覆按始至悉去囚械<md:KR3c0008_SBCK_002-14a>¶為
<pb:KR3c0008_WYG_000-40b>
具食飲以情訊之¶坐止魁惡<md:KR3c0008_SBCK_002-14b>¶十餘人他悉<md:KR3c0008_SBCK_002-16a>¶原縱¶¶¶¶¶¶¶¶¶大理少
卿孫伏伽謂曰原雪者衆誰肯讓死就决而事變奈何
仁師曰治獄主仁恕豈有知枉不申為身謀哉吾以一
介易十囚命固願也及勅使覆訊諸囚咸叩頭曰崔公
仁恕無枉者舉無異詞由是知名
　　李嶠列枉(此等胸襟亦/不可不預養)
李嶠髙宗時為給事中㑹來俊臣搆狄仁傑李嗣真裴
宣禮等獄將抵死勅嶠與大理少卿張德裕侍御史劉
<pb:KR3c0008_WYG_000-41a>
憲覆驗德裕等内知其寃不敢異嶠曰知其枉不申是
為見義不為者卒列其枉狀
　　唐臨不寃(如此治獄固季路/之儔也真可為法)
唐臨高宗時按獄交州出寃繫三千人遷大理卿帝嘗
録囚臨占對無不盡帝喜曰國之要在用法刻則人殘
寛則失有罪惟是折中以稱朕意他日復訊餘司斷者
輒紛訴不服獨臨所訊無一言帝問故答曰唐卿斷囚
不寃所以絶意帝嘆曰為獄者固當若是乃自述其考
<pb:KR3c0008_WYG_000-41b>
曰形如死灰心若鐡石云
　　真卿感雨(雨否固在天然由此觀之其辨獄/必能平允固冝師其辨不必其雨)
顔真卿𤣥宗時再遷監察御史使河隴時五原有寃獄
久不决天且旱真卿辨獄而雨郡人呼御史雨
　　崔碣霽潦(霽&KR1369;之事與雨相似崔/公之明自是當傳也)
崔碣為河南尹邑有大賈王可久轉貨江湖間值龎勛
亂盡亡其貲不得歸妻詣卜者楊乾夫咨存亡乾夫悦
其色且利其富既占陽驚曰乃夫殆不還矣隂以百金
<pb:KR3c0008_WYG_000-42a>
謝媒者誘聘之妻乃嫁乾夫遂為富人及徐州平可久
困甚丐衣食歸閭里往見妻乾夫大怒訽逐之妻詣吏
自言乾夫厚納賄可久反得罪再訴復坐誣可久恨歎
失明碣至可久陳寃碣得其情即勅吏掩乾夫并前獄
吏悉發賕奸殺之以妻還可久時淫潦獄决而霽
　　陳襄捫鐘(此事亦人所共傳雖未可為常然/仿此推類用心亦詰奸之一助也)
陳襄調浦城主簿攝令事民有失物者賊曹捕偷兒至
襄語曰某廟鐘能辨盗犯者捫之輒有聲餘則否乃遣
<pb:KR3c0008_WYG_000-42b>
吏先引以行自率同列詣鐘(闕/)　　隂塗以墨而以帷
蔽之命羣盗往捫少焉呼出獨一人手無所汚扣之乃
為盗者
　　劉敞察寃(辨析於似是之問/非至明其孰能之)
劉敞知揚州天長縣鞫王甲殺人既具獄敞見而察其
寃甲畏吏不敢自直敞以委尸曹杜誘誘不能平反而
傅致益牢將論囚敞曰寃也親按問之甲知敞為己直
乃敢告盖殺人者富人陳氏也相傳以為神明
<pb:KR3c0008_WYG_000-43a>
　　吕陶服罪(天理之在人心固未嘗泯也然吕/公必能心誠論之自是感發也)
吕陶調銅梁令民龎氏姊妹三人冒隠幼弟田弟壯訴
官不得直貧至傭奴於人及是又訴陶一問三人服罪
弟泣拜願以田半作佛事以報陶曉之曰三姊皆汝同
氣方汝幼時適為汝主之爾不然亦為他人所欺與其
捐半供佛曷若遺姊復為兄弟顧不美乎弟又拜而聽
命
　　濂溪悟酷(此事已載各史夫人皆知之今贅/録誠慕其胸次之正未易及也)
<pb:KR3c0008_WYG_000-43b>
周濓溪為分寧主簿有獄久不决濓溪至一訊立辨邑
人驚曰老吏不如也部使者薦之調南安軍司理參軍
有囚法不當死轉運使王逵欲湥治之逵酷悍吏也衆
莫與爭濓溪獨與之辨不聽乃委手版歸將棄官去曰
如此尚可仕乎殺人以媚人吾不為也逵悟囚得免
　　張洽服盗(此等事固所願學也而不可/及誠以動物張公亦庶幾乎)
張洽嘉定元年改袁州司理參軍有大囚訊之則服㝷
復變異且力能動摇官吏累年不决而逮繫者甚衆洽
<pb:KR3c0008_WYG_000-44a>
以白提㸃刑獄殺之有盗黠甚詞不能折㑹獄有兄弟
爭財者洽諭之曰訟於官祗為胥吏之地且冐法以求
勝孰與各守分以全手足之愛乎詞氣懇切訟者感悟
盗聞之自伏罪
　　哈雅釋孝(此亦恒有之如此試騐亦/易然其事可為人子勸也)
元布嚕哈雅太宗時拜燕南諸路廉訪使未幾授斷事
官使職如故有民誤毆人死吏論以重法其子號泣請
代死布嚕哈雅戒吏使擒於市懼則殺之既而不懼乃
<pb:KR3c0008_WYG_000-44b>
曰誤毆人死情有可宥子而能孝義無可誅遂并釋¶之
使出銀以資葬埋且呼死者家諭之其人悦從
　　德輝察寃(此事亦世所有頋主/刑者用心何如耳)
李德輝世祖時為右三部尚書録囚山西河東懐仁民
有魏氏發得木偶持告其妻挾左道為厭勝謀不利於
已移數獄詞皆具德輝察其寃知其有愛妾疑妾所為
將搆陷其妻也召妾鞫之不移時而服遂杖其夫而論
妾以<md:KR3c0008_SBCK_002-20b>¶死
<pb:KR3c0008_WYG_000-45a>
　　田滋得稿(此事雖不可為常法然可見田公之用/心也主刑者恒存此心庶幾公平也夫)
田滋為浙西廉訪使有縣尹張或者被誣以贓獄成滋
審之但俯首泣而不語滋以為疑明日齋沐詣城隍祠
禱曰張或坐事有寃伏願神明其誣守廟道士進曰曩
有王成等五人同持誓狀到祠焚禱火未盡而去之燼
中得其遺稿今藏於壁間豈其人耶視之果然明日詣
憲司詰成等不服因出所得火中誓狀示之皆驚伏罪
張或得釋
<pb:KR3c0008_WYG_000-45b>
　　澤民訊僧(此非用心切至者不能/有官君子庸可少忽乎)
汪澤民同知岳州事州民李氏以貲雄其弟死妻誓不
他適兄利其財嗾族人誣婦以奸事獄成而澤民至察
知其枉為直之及為平江府推官有僧淨廣與他僧有
憾久絶往來一日邀廣飲廣弟子急欲得師財且苦其
捶楚潛往他僧所殺之明日訴官他僧不勝拷掠乃誣
服三經審録詞無異結案待决澤民取行兇刀視之刀
上有鐡工姓名召工問之乃其弟子刀也一訊吐實即
<pb:KR3c0008_WYG_000-46a>
械之而出他僧罪
　　清獻原情(理法只在目前/趙公能發明之)
趙清獻公抃景祐中為武安推官有偽造印者吏以為
當死公獨曰造在赦前用在赦後¶赦前不用赦後不造
法皆不死遂以疑讞之卒免死
　　承議持平(鄭公此事似若易及/然非秉心之公不能)
紹興間鄭承議為蕭山丞有朱統制在縣牧馬侵西興
鹽塲草鹽司申請於朝降榜許人格捕其卒打草如故
<pb:KR3c0008_WYG_000-46b>
為鹽停尸殺傷四人統制謀曰若不得西興草則馬不
可牧矣乃醵金囑案吏作鬬殺停户八人皆抵死案成
知縣簽訖次及承議曰黄榜許人格捕今若作鬭殺是
本縣先自拒榜狀不得書我名銜吏皇恐謝罪易作拒
捕結斷停户八人止得杖放歸日拜天曰願鄭公子孫
益昌後公二子預薦登第云
　　提舉辨明(明慎如楊公/可不儀式乎)
宋提舉楊某為越録事參軍其守治盗嚴凡保内捕賊
<pb:KR3c0008_WYG_000-47a>
不獲則被盗物責保長償之有一人家被盗持杖追擊
仆地執送保長保長苦之乃即械繫觧官間盗死郡因
治保長制死獄具後公閲狀云左肋下致命一痕長寸
二分中有白路必背後追擊是其死非因保長制縛也
獄吏爭案已成公不聽即追詰原捕¶賊者果得其情索
致杖首有裂證益明迺引法止坐保長杖罪免死
　　陳睦酷報(睦事未可謂無/録之為酷吏儆)
宋陳睦嘗提㸃兩浙刑獄㑹杭民有妾沉香者浣衣井
<pb:KR3c0008_WYG_000-47b>
旁嫡子墮井死妻訟於州以為必沉香擠之三易獄不
合睦怒逐掾殺沉香東坡詩殺人無驗終不快此恨終
身恐難了盖有激云睦還京久之無所授禱於廟無應
後恍聞人云如沉香何睦震汗廢食累日而卒
　　安禮神明(王公固明敏然非/用心何以能此)
王安禮知開封邏者得匿告人不軌書上命治之驗所
指略問後加二人有薛姓者安禮曰得之矣召薛曰若
仇乎曰有售筆者固拒之怏怏而去乃即命捕訊果得
<pb:KR3c0008_WYG_000-48a>
所為梟其首人稱為神
　　文原雨旱(鄧公蓋明達者邪辨/析之精可為法也)¶
鄧文原僉浙西廉訪司事呉興民夜歸巡邏者執之繫
亭下其人遁去有追及之者刺其脇仆地明旦家人得
之以歸比死其兄問殺汝者何人曰白袍青衣長身者
也其兄訴於官有司問直初更者曰張福兒執之使服
焉械繫三年文原録之曰福兒身不滿六尺未見其長
也刀傷右脇而福兒素用右手傷宜在左何右也鞫之
<pb:KR3c0008_WYG_000-48b>
果得真殺人者遂釋福兒桐廬人戴汝惟家被盗有司
得盗獄成送郡夜有焚戴氏廬者而不知汝惟之所之
文原曰此必有故也乃得其妻葉氏與其弟謀殺汝惟
狀而於水涯樹下得尸與漬血斧俱在焉人以為神及
移江東道徽州民謝蘭家僮汪姓者死蘭姪囘賂汪族
人誣蘭殺之蘭誣服文原録之得其情釋蘭而坐囘時
久旱獄决乃雨
　　師泰折獄(貢公亦善於推鞫矣詞雖/煩而事可取敢併録之)
<pb:KR3c0008_WYG_000-49a>
貢師泰為紹興路推官山隂白洋港有大船飄近岸史
甲二十人適取鹵海濵見其無主因取其篙櫓而¶船中
有二死人有徐乙者怪其無物而有死人¶以為史等所¶
刼首<md:KR3c0008_SBCK_002-21a>¶官史既誣服師泰宻詢之則里中沈丁載物抵杭
而囘漁者張網海中¶¶因盗網¶¶中魚為漁者¶¶¶所殺寃皆白
又有㳺徼徐裕以巡鹽為名肆掠村落間一日遇諸暨
商奪其錢撲殺之投尸於水走告縣曰我獲私鹽犯人
畏罪赴水死矣官驗視以有傷疑之遂以疑獄釋師泰
<pb:KR3c0008_WYG_000-49b>
追訊覆按之具得裕所以殺人狀又餘姚孫國賔獲姚
甲造偽鈔受賕而釋之執高乙魯丙赴有司誣以同造
偽鈔高嘗為姚行用實非自造而魯與孫有隙故并連
之師泰疑高等覆造不合以孫詰之詞屈而情見即釋
魯而加高以本罪姚遂處死孫亦就法
　　易貴辨紙
國朝易貴成化間守辰州府有窶人担紙息肩路旁倦
而寐熟盗去訴於貴即使人抬失紙¶¶¶處一石到府階下
<pb:KR3c0008_WYG_000-50a>
杖焉擁入觀者如市閉門量罰觀者以資窶人復詰曰
汝紙有誌乎曰有遂俾住在外數日出公牘汎買諸賈
人紙彼送至令各書名於<md:KR3c0008_SBCK_002-22b>¶上乃召窶人認之果得原紙
因追究盗紙人伏罪
　　彭祥還貲
郭彭祥𢎞治間守眉州問刑明决鄰封合¶¶¶州有兄弟二
人兄宦别省其貲每託弟携歸置産契劵俱弟收掌兄
卒於¶官嫂扶櫬歸弟絶無所與<md:KR3c0008_SBCK_002-24a>¶又無籍可稽嫂訴於州
<pb:KR3c0008_WYG_000-50b>
訊不服乃越境訴於郭郭即隠告者取獄中賊指攀其
弟與¶盗同夥移文本州械致詰曰汝與某人為盗致富
其弟泣曰吾兄仕宦所得未嘗盗也固詰之詞甚詳一
一録記乃速其嫂語之弟遂服還貲産
　　筠守釋誣
𢎞治末稽察江郡帑藏及筠筠守周君津貳王君珀銳
志治盗義民廖顯六素効巡捕劇盗甘乾八報復焚掠
廖殺之二君益追治逮捕一惡少怡然就獄云與某村
<pb:KR3c0008_WYG_000-51a>
某某等隨甘行兇衆將信之察曰死地人所¶苦也彼甘
就焉容非其情可稍須之倘得訊醜參鞫未晚後兩月
馳報曰子言是也向惡少嘗行竊數為某某窘辱因亡
身攀誣今獲真盗辨釋矣觀此聽訟者可以躁心乗之
哉
　　梅妻逆夫
有王梅者好酒其妻不潔圖去梅以快所私梅與族叔
鍇素仇相絶歲鄉人社㑹梅家醉散入夜梅忽死於碎
<pb:KR3c0008_WYG_000-51b>
甕間鍇乍聞惻隠往視亟還妻懼鍇或訐發謀所私者
誣鍇挾仇乗¶梅醉跌未<md:KR3c0008_SBCK_002-26b>¶死往¶殺之有¶司逮至訊鞫¶凡刑
加梅妻輙毁加鍇乃無毁焉疑其妻寃益拷鍇不勝遂
誣服㝷上官讞改鍇戍邉遇雷雨必焚香籲天後梅妻
頸生惡瘡三呻吟苦楚以死所私者亦别麗重典盖妻
故碎甕擠梅於上刃其頸三擬詭稱醉跌觸甕死適鍇
往視以其仇誣之則易信且㓕<md:KR3c0008_SBCK_002-28a>¶所忌也刑具則所私賂
吏卒夾棍等鐡異新故索異麻草堅韌朽脆相懸絶用
<pb:KR3c0008_WYG_000-52a>
惑有司云夫情偽㣲曖其變千狀奸惡不足異也明慎
可少忽耶若夫天人之際亦嚴¶¶¶矣
　
　
　
　
　
　
<pb:KR3c0008_WYG_000-52b>
　¶
　
　
　
　
　
　
　
