# -*- mode: mandoku-view -*-
#+TITLE: 棠陰比事
#+DATE: 2015-09-23 10:10:23
#+PROPERTY: JUAN 0

<md:KR3c0008_SBCK_000-2a>¶者以正
<pb:KR3c0008_WYG_000-3b>
典刑不然横致四無辜於死地啣寃千¶古咎將誰執萬
榮聞之瞿然歛衽因嘆吾夫子¶三絶韋編特著其議獄
緩死之象於中孚而古¶之君子亦盡心於一成不可變
者公其有焉既¶而東歸参選待次建康犴曹屡省斯事
若有隠¶憂遂於暇日取和魯公父子疑獄集参以開封¶
鄭公折獄龜鑑比事屬詞聫成七十二韻號曰¶棠隂比
事凡與我同志者類能上體厯代欽䘏¶之意下究諸公
編劘之心研精極慮不謂空言<md:KR3c0008_SBCK_000-2b>¶則棠隂著明教棘林無
<pb:KR3c0008_WYG_000-4a>
夜哭曷勝多禮之幸是¶用弗嫌於近名擬鋟諸木以廣
其傳嵗在重光¶協洽閏月望日四明桂萬榮

序<md:KR3c0008_SBCK_000-4a>¶端明改元七月乙夘萬榮以尚右郎䝉恩陞對首奏守
一心之正以謹治原次奏懲羣吏之貪以固邦本天威
咫尺洊賜襃嘉既而玉音巽發謂朕嘗見卿所編棠隂
比事知卿聼訟决能審克萬榮即恭奏臣昨調建康司
理右掾待次日久因編此以資見聞豈料天侈其逢誤
闗乙覽容臣下殿恭謝既出黄門便有力求此本者鋟
<pb:KR3c0008_WYG_000-4b>
梓星江逺莫之致是用重刋流布庶可上廣聖主好生
之徳下禆涖官哀矜之志十月既望朝散大夫新除直
寳章閣知常徳府桂萬榮謹識
<pb:KR3c0008_WYG_000-5a>
欽定四庫全書
　棠隂比事　　　　　　　宋　桂萬榮　撰
　　　　　　　　　　　　明　呉訥　刪補
　　漢武明經
漢景帝時廷尉上囚防年繼母陳殺防年父防年因殺
陳依律以殺母大逆論帝疑之武帝時年十二為太子
在帝側遂問之對曰夫繼母如母明不及母縁父之故
比之於母今繼母無狀手殺其父下手之日母恩絶矣
<pb:KR3c0008_WYG_000-5b>
宜與殺人同不宜以大逆論
　謹按大明律云凡繼母殺其父聽告不在干名犯義
　之限今觀漢史所云防年繼母殺父因殺繼母宜與
　殺人同不宜以大逆論竊詳此實倫理之變若比殺
　常人則故殺者斬若比父母為人殺而子孫擅殺行
　兇人者杖六十其即殺死者勿論盛世倫理修明固
　無此事萬一遇此所司當體究的確比擬奏請
　　李傑買棺
<pb:KR3c0008_WYG_000-6a>
唐李傑為河南尹有寡婦告子不孝傑察其狀非不孝
者乃謂曰汝寡居惟一子今罪至死得無悔乎婦曰不
順之子寧復惜之傑曰審如是可買棺來取尸因使人
覘之乃謂一道士曰事了矣俄將棺至傑尚兾其悔而
寡婦堅執如初時道士在門外宻令擒之一問承服曰
某與寡婦有私常為兒制故欲除之乃杖殺道士以棺
盛之
　謹按大明律云父母誣告子孫勿論今觀所載母與
<pb:KR3c0008_WYG_000-6b>
　所私道士謀誣告其子欲致於死母勿論道士難科
　教唆之罪萬一遇此當比依謀殺人巳行未曾傷人
　者杖一百徒三年比擬奏請
　　戴爭異罸
唐戴胄為大理少卿時長孫無忌被召不解佩刀入東
上閣右僕射封德彞論監門校尉不覺察罪死無忌當
贖胄曰校尉與無忌罪均臣子于君父不得稱誤御湯
藥飲食舟船誤不如法皆死陛下録¶無忌功原之可也
<pb:KR3c0008_WYG_000-7a>
若罸無忌殺校¶尉不可謂刑帝曰法為天下公朕安得
阿親戚詔復議德彞固執胄駁之曰校尉縁無忌以致
罪法當從輕若皆過誤不當獨死由是無忌與校尉皆
免死
　謹按大明律云若罪人自首告及遇赦原免或蒙特
　恩减罪收贖者亦准罪人原免减等贖罪法注云謂
　因人連累皆依罪人全免减等收贖今觀唐戴胄所
　爭長孫無忌事則我朝律文已備載之矣嗚呼至哉
<pb:KR3c0008_WYG_000-7b>
　　曹駁坐妻
沈存中内翰云壽州有人殺妻之父母兄弟數口州司
以為不道縁坐妻子刑曹駁曰毆妻之父母即是義絶
况於謀殺不當復坐其妻(存中宋人不/書世代後同)
　謹按大明律云殺一家非¶死罪三人者凌遲處死妻
　子¶流二千里入十惡不道之條今¶觀所載壽州人殺
　妻之父母兄¶弟數口刑曹駁以義絶不當縁坐其妻
　竊詳本犯身為不道殺妻父母兄弟與其妻實已義
<pb:KR3c0008_WYG_000-8a>
　絶法難縁坐然律無明文所司遇此亦當比擬奏請
　　宗元守辜
