# -*- mode: mandoku-view -*-
#+TITLE: 棠陰比事
#+DATE: 2015-09-23 10:10:23
#+PROPERTY: JUAN 1

<md:KR3c0008_SBCK_001-8a>¶待制馬宗元少時父麟毆人被繫守辜而傷¶者死將抵
法宗元推所毆時在限外四刻因¶訴於郡得原父死鄭
克云按辜限計日而日以百刻計之¶死在限外則不坐
毆殺之罪而坐毆傷之¶罪雖止四刻亦在限外<md:KR3c0008_SBCK_001-9b>¶　謹按大明律云几保辜者責令犯人醫治辜限内皆
　須因傷死者以鬬毆殺人論其在辜限外死者各從
<pb:KR3c0008_WYG_000-8b>
　本毆傷法若折傷以上辜内醫治平復者各减二等
　辜限滿日不平復者各依律全科又依唐律云保辜
　限内死者依殺人論限外死者依本毆傷法又按元
　史刑法志云保辜限内死者依殺人論限外死者杖
　一百七盖元時未嘗定律及聖朝未定律之先皆以
　唐律比擬故我朝律文多宗唐律而此條亦本之也
　訥曩在南京㑹審刑部罪囚有毆人辜限外死者訥
　曰當依本毆傷法或曰律云辜限滿不平復者全科
<pb:KR3c0008_WYG_000-9a>
　此當死訥曰所云限滿不平復全科者因上文折傷
　以上限内平復减二等立文盖謂辜内雖平復而¶成
　殘廢篤疾及限滿不平復者則全科折傷之罪若曰
　辜限外死者全科死罪則律又何不云傷不平復而
　死者絞乃虚立此辜限乎後此囚㑹赦得免然或人
　終不以愚言為然也近讀宗元守辜事有感因備載
　之讀者詳焉
　　杜亞疑酒
<pb:KR3c0008_WYG_000-9b>
唐杜亞鎮維揚有富室子父亡奉繼母不以道因上壽
母復子觴子疑有毒覆於地地墳乃謂母以酖殺人母
曰天鑒在上何當厚誣訴於府公曰酒從何來曰長婦
執爵而致公曰爾婦執爵毒因婦起豈可誣母乃分開
鞫之盖子婦同謀害母遂皆伏法
　　張昇窺井
張丞相知潤州有婦人夫出不歸忽聞菜園井中有死
人即往哭曰吾夫也以聞於官昇命吏集鄰里騐是其
<pb:KR3c0008_WYG_000-10a>
夫否皆言井深不可辨昇曰衆不可辨而婦人獨知為
夫何耶送獄訊問乃奸夫殺之婦與共謀
　　歐陽左手
都官歐陽&KR0110;知端州有桂陽監民¶爭舟毆死獄久不决
&KR0110;出囚¶飲食之皆還於獄獨留一人¶留者色動&KR0110;曰殺
人者汝也囚不知所以然&KR0110;曰吾視食者皆以右手汝
獨以左今死者傷右肋此汝殺之明騐也囚乃伏罪
　　錢推¶求奴
<pb:KR3c0008_WYG_000-10b>
錢若¶¶¶¶水為同¶¶¶¶¶¶¶¶¶¶¶州推官有富家女¶奴逃亡父母訴於州録
事參軍録參嘗¶貸富家錢不獲遂劾富民父¶¶¶子¶¶¶¶共殺女
奴¶¶投尸於水或為元謀或為加功罪皆應死獄具若水
獨疑留而不决州郡上下切怪之録參誣若水受賂若
水但笑謝而已旬餘屏人語知州曰某留獄者所以訪
求女奴今得之矣知州取入從簾中推出示其父母父
母驚曰是已<md:KR3c0008_SBCK_001-14b>¶於是富¶民父子得釋知州欲¶奏其功固辭
不願朝廷聞之驟加進擢
<pb:KR3c0008_WYG_000-11a>
　　向相訪賊
丞相向敏中判西京時有僧過村舍求宿不許遂宿門
外夜半有人擕一婦人并物踰墻出僧恐天明為主人
所執因走去至荒草中誤墮枯井前踰墻婦人已為人
殺在其中主人踪跡捕僧送官不勝拷掠遂自誣服但
云贓與刀留井旁不知何人持去獄成公獨以贓仗不
獲疑之詰問數四¶僧云前生負此人命無可言者力問
之乃以實對於是宻遣吏訪賊吏食於村店有嫗聞其
<pb:KR3c0008_WYG_000-11b>
府中來不知是吏因問僧之獄如何吏紿曰昨日已笞
死於市嫗曰今若獲賊如何吏云府已誤决不復敢問
嫗遂曰¶賊¶乃<md:KR3c0008_SBCK_001-15b>¶此村少年某也吏¶詢其處併贓捕獲僧遂
得釋
　　程琳烓竈
程宣徽知開<md:KR3c0008_SBCK_001-17a>¶封府時禁中失火當即根¶治諸縫人已誣
服乃送府具獄琳辨其非是又命工圖火所經處且言
後宫人多而居隘其烓竈近版壁久燥¶而焚此殆<md:KR3c0008_SBCK_001-18a>¶天災
<pb:KR3c0008_WYG_000-12a>
不可罪人上為寛其獄無死者
　　强至油幕
强至祠部為開封府倉曹參軍時禁中露積油幕¶一夕
火主守者皆應死至預聽讞疑火¶¶所起召幕¶工訊之工
言製幕須雜他藥相因既久¶得濕則燔府為<md:KR3c0008_SBCK_001-19a>¶上聞仁宗
悟曰頃者真宗山¶陵火起油衣中其事正爾主守¶者遂
比輕典昔晉武¶庫火張華以為積油¶所致是¶也
　　<md:KR3c0008_SBCK_001-21a>¶程戡仇門
<pb:KR3c0008_WYG_000-12b>
程戡宣徽知處州民有積為仇者一日諸子¶私謂其母
曰母今老且病恐不得更壽請以<md:KR3c0008_SBCK_001-21b>¶母死報仇乃殺其母
置於仇人之門而訴之¶仇弗能自明戡疑之或謂無足
疑戡曰殺人¶而自置於門非可疑耶乃親劾治具見本
謀¶
　　莊遵疑¶哭
莊遵為揚州刺史巡行部内聞哭聲懼而不哀駐車問
之答曰夫遭火燒死遵疑焉因令吏守之有蠅集尸首
<pb:KR3c0008_WYG_000-13a>
吏乃披髻視之得鐡釘焉問知此婦與奸夫共殺其夫
按伏其罪
　　妾吏酖宋
范忠宣知河中府有知録宋儋年㑹客罷以¶疾告是夜
暴卒盖其妾與小吏為奸公知死不可以理遂付有司
案治驗其尸九竅流血囚言置毒鱉胾中公問鱉在苐
幾琖豈有中毒而能終席决非情實命再劾之乃因客
散置毒酒琖中而死計耳
<pb:KR3c0008_WYG_000-13b>
　　玉素毒郭
唐中書舍人郭正一有婢玉素極姝艷正一夜須漿水
粥玉素毒之覔婢并金銀器不得勅長安萬年尉石良
捕之石良主帥魏昶有䇿略喚舍人少年家奴三人布
衫籠頭及縳衛士四人問十日内何人覔舍人家衛士
云有投化高麗留書付遣舍人牧馬奴云金城坊中有
一空宅更無他語石良往彼處捜之至一宅封鎻甚宻
打開婢與化士在其中乃是化士共牧馬奴藏之奉勅
<pb:KR3c0008_WYG_000-14a>
斬於東市
　　吕婦斷腕
吕公綽侍讀知開封府有營婦夫出外盗夜入舍斷其
腕而去都人喧駭公謂非其夫之仇不宜快意如此遣
騎詰其夫果獲同營韓元者具奸狀伏誅
　　從事函首(惜從事之/姓名不傳)
近有行商回見其妻為人殺而失其首妻族執其婿殺
女吏嚴訊之乃自誣服案具郡守委諸從事從事疑之
<pb:KR3c0008_WYG_000-14b>
請緩其獄乃令封内仵作行人徧供近與人家安厝墓
塜一一詰之有一人曰某近於豪家舉事言死却嬭子
五更墻頭舁過凶器輕似無物見葬某處乃發之但獲
一女人首即將對尸令其夫認云非妻也繼收豪家鞫
言乃是殺一嬭子函首葬之以尸易此良家婦私畜之
豪民棄市
　　裴均釋夫
唐裴均鎮襄陽日里社妻有外情乃托骨蒸之疾云醫
<pb:KR3c0008_WYG_000-15a>
者言得犬肉食之則愈謂其夫曰東鄰有犬每來盗物
君可屠之夫依其言獻肉於妻妻食之餘乃留於篋笥
夫出命鄰告之遂聞於公夫因述妻之所欲公曰此乃
妻有他奸陷夫於禍耳令劾之具得其情併以外情者
付法其夫遂釋
　　曹攄明婦
晉曹攄為臨淄令日有寡婦養姑甚謹姑以其年少勸
令改適婦守節不移姑愍之宻自殺親黨乃誣其婦婦
<pb:KR3c0008_WYG_000-15b>
不勝拷訊即自誣服攄初到疑其寃更加辨究具得實
情時稱其明
　　崇龜認刀
唐劉崇龜鎮南海有富商子泊船江邉有岸上高門家
一妙姬殊不避人少年挑之曰昏黄當到¶宅亦無難色
是夕果啓扉待之少年未至有盗入欲行竊姬不知即
就之盗謂見執以刀刺之遺刀而逃少年後至踐其血
仆地捫之見死者急出解維而去明日其家隨血跡至
<pb:KR3c0008_WYG_000-16a>
江岸岸主人云夜有某客船徑發去官差人追到拷掠
備至具實吐之惟不招殺人以刀視之乃屠家物府主
下令曰某日演武合境庖丁集毬塲宰殺既集復曰已
晩留刀於厨明日再至府主以殺人之刀換下一口來
早各來請刀獨一屠&KR0415;後不認其刀因詰之對曰此非
某刀乃某人之刀耳命擒之則已竄矣於是以合死之
囚代商人之子侵夜斃於市竄者知囚已斃不一二夕
歸家遂擒伏法仍杖少年以夜入人家罪
<pb:KR3c0008_WYG_000-16b>
　　魏濤證死
魏朝奉濤知沂州永縣兩仇鬬而傷既决遣而傷者死
濤求其故而未得死者子訴於監司監司怒有惡語濤
歎曰官可奪囚不可殺後得其實乃因其夕罷歸騎及
門而墮死鄰證既明其誣遂觧
　　張舉猪灰
呉張舉為句章令有妻殺夫因放火燒舍乃詐稱火燒
夫死夫之親疑之詣官告妻妻拒而不承舉遂取猪二
<pb:KR3c0008_WYG_000-17a>
口一殺一活積薪燒之殺者口中無灰活者口中有灰
因驗夫口中無灰妻果伏罪
　　王璩故紙
寺丞王璩嘗為襄州中廬令有賊久訊不得情偶於賊
囊中得故紙揭示之乃房陵商人道為賊所掠者賊遂
服
　　李公驗櫸
尚書李南公知長沙縣日有鬬者甲强乙弱各有青赤
<pb:KR3c0008_WYG_000-17b>
痕南公以指揑之曰乙真甲偽訊之果然盖南方有櫸
栁以葉塗肌則青赤如毆傷者剥其皮横置膚上以火
熨之則如棒傷水洗不下但毆傷者血聚則硬偽者不
硬耳
　　王臻辨葛
王諫議知福州時閩人欲報仇或先食野葛而後鬬即
死其家遂誣告之臻問所傷果致命耶吏曰傷不甚也
臻疑反訊告者遂得其實
<pb:KR3c0008_WYG_000-18a>
　　穎知子盗
郎中歐陽穎知歙州富家有盗啟其藏捕久不獲穎曰
勿捕獨召富家二子械付獄劾之即伏吏民初疑不勝
楚掠而自誣及取出所盗物乃信<md:KR3c0008_SBCK_001-22a>¶　　孫料兄殺
孫長¶卿知和州民有訴弟為¶人所殺察其言不情乃問
汝户幾等曰上等汝家幾人曰惟一弟與妻子耳長卿
曰殺弟者兄也豈將併有其貲乎訊之果服
<pb:KR3c0008_WYG_000-18b>
　　乖崖察額
張尚書知江寧有僧呈牒給憑公㨿案熟視久之判司
理院勘殺人¶賊郡寮不曉其故公乃召僧問披剃幾年
對曰七年又曰何故額有巾痕即首伏乃一民與僧同
行道中殺之以¶其度牒自剃為僧
　　胡質集鄰
魏¶志胡質為常山太守東筦盧顯為人所¶¶¶殺求賊未得
質曰此事無仇¶而有少妻所以死耳乃集鄰居少年有
<pb:KR3c0008_WYG_000-19a>
李若者見質而色動遂窮詰之乃自首伏罪
　　孔察代盗
後唐孔相循權涖夷門軍府事長垣縣有四巨盗富有
資產及敗則四貧民耳時都虞候姓韓者宻使郭崇韜
之僚婿也與椎吏獄典同鍛其欵欵成斷令棄市慮之
無言就法之際因屢囘首公疑召問之乃曰實枉且言
適為獄吏高其枷尾遂不得言即¶命移於州獄鞫之自
韓已下凡數十人受賂約七千緡併以伏法
<pb:KR3c0008_WYG_000-19b>
　　朱詰賕民
朱壽昌知閬州有大姓雍子良殺人乃買里民使出就
吏獄具壽昌疑訪因得其情引囚訊之囚對如初乃告
之曰吾聞子良遺汝錢十萬納汝女為子婦許嫁其女
汝家有之乎因色動又告之曰汝且死書偽劵抑汝女
為婢指十萬為僱值而嫁其女他人汝將奈何因泣下
始以實告收子良付法
　　左史誣裴
<pb:KR3c0008_WYG_000-20a>
唐湖州左史江琛取刺史裴光書割取字合成文理詐
為徐敬業反書以告及差使推之欵云書是光書語非
光語前後三使並不能决則天令差能事人張楚金劾
之仍如前欵楚金憂懣仰卧向忩¶日影透忩向日視之¶
其書¶¶¶乃是補葺而成因令琛取書投水中字字觧散琛
叩頭伏罪奉勅斬之
　　思兢詐客
唐則天時或告駙馬崔宣謀反勅御史張行岌按之告
<pb:KR3c0008_WYG_000-20b>
者先誘藏宣妾云妾將發其謀宣殺之行岌按而無狀
則天曰不獲妾何以自雪宣再從弟思兢多致錢帛募
之宣家每議事則獄中¶告者須知思兢疑宣家有同謀
者乃詐曰須僱俠客殺¶告者語了遂侵晨伺於臺側有
館客素為宣信¶任至臺賂門吏以通告¶者思兢因罵曰
若¶陷崔宣必殺汝矣乃引思兢於告者之黨搜獲¶其妾
宣始得免
　　<md:KR3c0008_SBCK_001-24a>¶江分表裏
<pb:KR3c0008_WYG_000-21a>
陵州仁壽縣有里胥洪氏利鄰人田紿之曰¶我為收若
稅免若役鄰人喜剗其稅歸之¶踰二十年且偽為劵以
茶染紙類逺年¶者訟之於縣縣令江某郎中取紙卷展
開視之曰¶若逺年紙裏當色白今表裏如一偽也訊之¶
果服
　　章辨朱墨¶
侍御史章頻知彭州九隴縣時有眉州大姓孫延<md:KR3c0008_SBCK_001-24b>¶世為
偽契奪族人田久不能辨運使委頻驗¶治頻曰券墨浮
<pb:KR3c0008_WYG_000-21b>
朱上决先盗用印而後書之¶既引伏獄未上而其家人
復訴於轉運更命¶知華陽縣黄夢松覆案亦無所異章
用¶是召為御史
　　南公塞鼻
尚書李南公為河北提刑時有班行犯罪下獄案之不
服閉口不食者百餘日獄吏不敢拷訊南公曰我能立
使之食引出問曰吾以一物塞汝鼻汝能終不食乎其
人懼即食盖彼善服氣以物塞鼻則氣結不通是以自
<pb:KR3c0008_WYG_000-22a>
服
　　包牛割舌
包副樞拯初知揚州¶天長縣有訴盗割牛舌者拯宻令
歸屠其牛而鬻之繼¶有告其私¶¶殺牛者拯詰之曰何為
割其牛舌而又告之<md:KR3c0008_SBCK_001-25a>¶其人驚¶伏
　¶　¶¶¶蔣常覘嫗¶
唐板橋店主張逖妻歸寧有王衛楊正等投¶店宿五更
早發夜有人以王衛刀殺逖其刀<md:KR3c0008_SBCK_001-25b>¶仍入鞘中正等不知
<pb:KR3c0008_WYG_000-22b>
覺至明店人執正等㧞¶其刀血甚狼藉收訊之遂自誣
伏上疑之差蔣¶常覆推到則悉追店人十五以上既集
為人¶數不足且放去只留一嫗日晩放去令典獄¶者宻
覘之云有人共語即記之明日復爾如¶是三日並是此
人常乃追集男女三百餘人¶就令喚出與嫗語者問之
具服乃是與逖妻¶有奸而殺之¶
　　張輅行穴
石晉時魏州冠氏縣華村僧寺有一鐡佛長丈餘中心
<pb:KR3c0008_WYG_000-23a>
空一旦云佛能言士衆雲集施利填委縣申州府時高
祖鎮鄴命牙將尚謙持香奉供且驗其事有三傳張輅
請與偕行乃率人圍寺盡遣僧赴道塲輅即潛開僧房
見有穴道及入穴行至鐡佛座下因入空身中厲聲歴
數僧過擒魁首數人上聞就彼戮之因以輅為長河縣
主簿
　　薛向執賈
樞宻薛向初為京兆户曹兼監商稅有賈胡過稅務出
<pb:KR3c0008_WYG_000-23b>
銀二篋書其上曰宻使遺涇原都監向曰此决偽也安
有大人餉人物而使賈胡致之執詣府治之果伏其詐
　　揚牧笞巫
後魏李崇為揚州刺史有定州流人觧思安背役亡歸
其兄慶賔規絶名貫乃認城外死尸詐稱是弟為蘓顯
甫李盖所殺有女巫楊氏托鬼附說思安被害之苦李
盖等不勝其楚各自欵服崇疑之乃遣二人偽從外來
詣慶賔寄弟口信慶賔悵然失色崇乃攝而問之即自
<pb:KR3c0008_WYG_000-24a>
引伏數日間思安亦為人縛至崇笞女巫一百遂釋盖
等
　　郎簡校劵
侍郎郎簡知竇州有掾吏死子幼贅婿偽為<md:KR3c0008_SBCK_001-26a>¶劵取其¶田
後子長屢訴不得直因訴于朝下簡劾治簡以舊案示
之曰此爾婦翁書曰然又取偽¶劵示之甚勿類婿乃伏
罪
　　
